Існує дуже багато різних видів графів. Почнемо з означення неорієнтованого графу. Неорієнтованим графом G називається трійка:
<align="center"><size="50%"><sprite=0></size></align>
яка складається з
   (1)множини  вершин V або V(G), наприклад V = {1, 2, 3, 4}.
   (2)множини ребер E або E(G), наприклад E = {a, b, c, d, e, f, g, h}.
   (3)відображення I : E -> V×V, який зіставляє будь-якому ребру дві вершини, які воно з’єднує.
Вершини x та y називають кінцевими вершинами ребра e. Кажуть, що ребро інцидентно своїм кінцевим вершинам. Про будь-яку ж з вершин x та y кажуть, що вона інцидентна ребру e.
Ребра можуть бути трьох видів: прості, петлі та мультиребра. З петлями та мультиребрами ми більш детально попрацюємо в одному з наступних розділів.
Представимо відображення у вигляді наступної таблиці:
<align="center"><size="70%><sprite=1></size></align>
та намалюємо відповідний граф:
<align="center"><size="180%><sprite=2></size></align>
Ще одним важливим поняттям теорії графів є степінь вершини.
В неорієнтованому графі G степінню deg(x) вершини x називають кількість ребер, інцидентних цій вершині.
З поняттям степені вершини пов’язана лема про рукостискання, яку можна сформулювати так:
Сума степенів вершин будь-якого неорієнтованого графа дорівнює подвоєній кількості його ребер.
<align="center"><size="100%><sprite=3></size></align>
З цієї леми є дуже цікавий наслідок:
Кількість вершин у неорієнтованому графі G, які мають непарний степінь, парна.
Тепер залишилось тільки означити поняття простого графу.
Простий граф – граф, у якому відсутні петлі та мультиребра.

